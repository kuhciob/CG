CMYK (скорочено від англ. Cyan, Magenta, Yellow, BlacK color) — субтрактивна колірна модель, використовується у поліграфії, перш за все при багатофарбовому (повноколірному) друці. Вона застосовується у друкарських машинах і кольорових принтерах.
<hr>
Українською перші три кольори називають так: блакитний, пурпуровий, жовтий; але професіонали мають на увазі ціан, маджента та жовтий (про значення K див. далі). Ці кольори візуально не ідентичні із загальноприйнятими назвами кольорів. Так, маджента — це лише один з пурпурових відтінків; жовтий і блакитний — абсолютно певні відтінки, а не цілі діапазони, як у веселці.
</br>
</br>
У CMYK використовуються чотири кольори, назви перших трьох були пояснені вище, а як четвертий зазвичай використовується чорний.
</br>
</br>
Одна з версій стверджує, що K — скорочення від англ. blacK. За цією версією, при виведенні поліграфічних форм на них однією буквою вказувається колір, якому вони відповідають. Чорний (англ. blacK) стали позначати K (за останньою літерою), щоб уникнути плутанини з B (англ. blue) з моделі RGB, та B з моделі Lab. Більшість поліграфістів світу підтримують саме цю версію представлення літери K.
